HTML è l’acronimo di “hypertext markup language” ed è un linguaggio relativamente semplice utilizzato per creare pagine web. Poiché non ammette variabili o funzioni, non è considerato un “linguaggio di programmazione”, ma piuttosto un “linguaggio di markup”, un linguaggio che si serve dei tag per definire gli elementi di un documento.
A oggi, non è sufficiente usare solo HTML per realizzare contenuti web: le esigenze sono cambiate, ai siti web serve qualcosa di più dei soli contenuti testuali e quindi entrano in gioco altri linguaggi - come CSS, Javascript e tanti altri - che consentono di scrivere pagine ricche e complete sotto ogni punto di vista. Ma perché ancora usiamo HTML e perché è insostituibile? Perché ancora risponde all'esigenza di riuscire a "tradurre" e condividere del testo mantenendo la formattazione e di conseguenza il significato delle sue parti. Pensate ad una pagina di enciclopedia e a come è costruita: c'è un titolo, dei paragrafi, magari delle liste o elenchi puntati, degli elementi sottolineati o evidenziati. Questi stessi criteri permettono di scrivere pagine che contenessero elementi simili fra di loro, utilizzando i marcatori (la M di HTML sta per quello), e quei marcatori sono i <tag>!